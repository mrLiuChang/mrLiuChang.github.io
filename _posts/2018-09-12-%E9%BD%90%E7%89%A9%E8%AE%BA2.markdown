---
layout: post
title: "齐物论-2"
date: "2018-09-12 19:41:45 +0800"
categories: [reading]
---
南郭子綦隐机而坐①，仰天而嘘②，荅焉似丧其耦③。颜成子游立侍乎前④，曰：“何居乎⑤？形固可使如槁木⑥，而心固可使如死灰乎⑦？今之隐机者，非昔之隐机者也⑧。”
<!--more-->
子綦曰：“偃⑨，不亦善乎，而问之也⑩？今者吾丧我，汝知之乎？女闻人籁(11)，而未闻地籁，女闻地籁而未闻天籁夫！”子游曰：“敢问其方(12)。”子綦曰：“夫大块噫气(13)，其名为风，是唯无作(14)，作则万窍怒呺(15)，而独不闻之翏翏乎(16)？山林之畏佳(17)，大木百围之窍穴，似鼻，似口，似耳，似枅(18)，似圈，似臼，似洼者，似污者(19)。激者(20)，謞者(21)，叱者，吸者，叫者，譹者(22)，宎者(23)，咬者(24)，前者唱于而随者唱喁(25)。泠风则小和(26)，飘风则大和，厉风济则众窍为虚(27)。而独不见之调调之刁刁乎(28)？”子游曰：“地簌则众窍是已(29)，人簌则比竹是已(30)，敢问天簌。”子綦曰：“夫吹万不同(31)，而使其自己也(32)，咸其自取(33)，怒者其谁邪(34)？”
